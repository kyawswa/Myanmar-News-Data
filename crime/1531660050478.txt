ဆေးကုပေးမည်ဆိုကာ အသက်(၁၁)နှစ်အရွယ် ကလေး အား လိင်တူဆက်ဆံခဲ့သည့် (၆၁)နှစ်အရွယ် ဓာတ်ရိုက်ဓာတ်ဆင် ဆရာကို ရန်ကုန်အရှေ့ပိုင်းခရိုင် တရားရုံးက အလုပ်ကြမ်းနှင့် ထောင်ဒဏ်အနှစ် ၂၀ ချမှတ်သည်။ ယမန်နှစ်ဇူလိုင်က တောင် ဒဂုံမြို့နယ်နေ တရားလိုအမျိုးသားသည် ဇနီးသည် နေအိမ်မှ ဆင်းသွားသဖြင့် ပြန်ခေါ်ရန် ဓာတ်ရိုက်ဓာတ်ဆင် ဆရာတစ်ဦးနှင့် ခင်မင်ရင်းနှီးသူတစ်ဦးကို အကူအညီတောင်းခဲ့ကြောင်း ရဲမှတ်တမ်းတွင် ဖော်ပြသည်။ နေအိမ်၌ဇနီးအား ပြန်ခေါ်ရန် ပြုလုပ်နေစဉ် ထိုဆရာက တရားလို၏ သားဖြစ်သူ ခြောက်တန်းကျောင်း သား၏ဗိုက်ကို ကိုင်ကြည့်ကာ ဗိုက်ထဲတွင် အလုံးရှိနေသဖြင့် ၎င်းနှင့်အတူ တစ်ညဆေးကုသရမည်ဟု ပြောဆိုခဲ့ကြောင်း ရဲမှတ်တမ်းတွင် ဖော်ပြသည်။ ထို့နောက် အသက်(၁၁)နှစ် အရွယ်ကလေးအား ဓာတ်ရိုက် ဓာတ်ဆင်ဆရာနေအိမ်သို့ ပို့ ဆောင်ပြီးနောက် ည ၁၁ နာရီ တွင် ကလေးမှာ ငိုပြီး ပြန်လာသဖြင့် တရားလိုက မေးမြန်းရာ ဆရာက တရားလို၏သားအား လိင်တူဆက်ဆံကြောင်းကို သိရှိခဲ့သဖြင့် အမှုဖွင့်တိုင်ကြားခြင်းဖြစ် သည်။