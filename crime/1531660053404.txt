ရန်ကုန်မြို့ ရွှေပြည် သာမြို့နယ်ရှိ အနှိပ်ခန်းတစ်ခု တွင်ရွှေပြည်သာမြို့နယ်မှ အ လုပ်လုပ်ကိုင်သည့် မိန်းကလေး နှစ်ဦးကို လက်ထပ်ပေါင်းသင်း မည်ဟု အယုံသွင်း၍ ချစ်ကြိုက် ဟန်ဆောင်ကာ တရုတ်ဇနီးမ ယားအဖြစ်ရောင်းစားခဲ့သည့် ညီ အစ်ကိုနှစ်ဦးကို ရဲတပ်ဖွဲ့ကအမှု ဖွင့်စုံစမ်းနေကြောင်း မြန်မာနိုင်ငံ ရဲတပ်ဖွဲ့က သတင်းထုတ်ပြန် သည်။ ရွှေပြည်သာမြို့နယ်ရှိ အနှိပ် ခန်းတစ်ခုတွင် အလုပ်လုပ်ကိုင် သည့် အသက် (၁၇)နှစ် နှင့် (၂၅)နှစ်အရွယ် မိန်းကလေးနှစ် ဦးသည် ဧပြီအတွင်းက ဆိုင်ရှင် ထံခွင့်တောင်း၍ တွံတေးမြို့ရှိမိဘ များနေအိမ်သို့ပြန်စဉ် အနှိပ်ခန်း တွင်သိကျွမ်းခဲ့သည့် လှိုင်သာယာ မြို့နယ်နေ ညီအစ်ကိုနှစ်ဦးနှင့် တွေ့ဆုံခဲ့ကြောင်း၊ အဆိုပါညီ အစ်ကိုနှစ်ဦးက မိန်းကလေး၏ မိဘများနေအိမ်သို့ အငှားယာဉ် ဖြင့်လိုက်ပို့ပေးခဲ့ပြီး ရန်ကုန်သို့ ပြန်အလာတွင် ချစ်ကြိုက်ကြောင်း နှင့် လက်ထပ်ပေါင်းသင်းလို ကြောင်းပြောဆိုရာ မိန်းကလေး နှစ်ဦးက လက်ခံခဲ့ပြီးနောက် မန္တလေးမြို့သို့ ခေါ်သွားကာဇနီး မယားအဖြစ် ပေါင်းသင်းနေထိုင် ခဲ့ကြသည်။ မန္တလေးမြို့ရှိတည်းခိုခန်း တစ်ခုတွင် တည်းခိုနေစဉ်ညီအစ် ကိုနှစ်ဦးက မိန်ကလေးနှစ်ဦးကို မူ ဆယ်မြို့မှတစ်ဆင့် တရုတ်နိုင်ငံ အတွင်းသို့ခေါ်ဆောင်ကာတရုတ် အမျိုးသားနှင့် လက်ထပ်ရန် ယွမ် ငွေ နှစ်သိန်းခွဲဖြင့်ရောင်းကာပြန် သွားခဲ့သည်ဟု ဆိုသည်။ မိန်းကလေးနှစ်ဦးသည် တရုတ်နိုင်ငံအတွင်း ၂လခန့် နေထိုင်နေစဉ် အနီးရှိဖုန်းဆိုင် တစ်ခုထံ အကူအညီတောင်း၍ တရုတ်ရဲများ၏ အကူအညီဖြင့် မိသားစုနှင့် အဆက်သွယ်ရကာ မြန်မာနိုင်ငံသို့ ပြန်လည်ရောက်ရှိလာသည်။ တရုတ်ဇနီးမယားအဖြစ် ရောင်းစားခဲ့သည့် ညီအစ်ကိုနှစ်ဦးကို တွံတေးမြို့မရဲစခန်းတွင် လူကုန်တားပုဒ်မ ၂၄/၃၂ ဖြင့် အမှုဖွင့်ပြီး ဖမ်းဆီးအရေးယူနိုင်ရန် စုံစမ်းနေကြောင်း ထုတ်ပြန်ချက်တွင်ပါရှိသည်။