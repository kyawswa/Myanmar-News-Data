ရှုခင်းသာရှိ လမ်းဘေး ရေမြောင်းအတွင်း ဒဏ်ရာများ ဖြင့် သေဆုံးနေသည့် အသက် (၃၉)နှစ်အရွယ် အမျိုးသားအ လောင်း တွေ့ရှိသဖြင့် လူသတ်မှုဖြင့်အမှုဖွင့်ကာ ပြစ်မှုကျူးလွန် သူကို စုံစမ်းနေကြောင်း အရှေ့ ပိုင်းခရိုင်ရဲတပ်ဖွဲ့မှ ရဲအရာရှိတစ် ဦးက ပြောသည်။ သာကေတမြို့နယ် ၁၀/ တောင် (၁၄) ရပ်ကွက်ရှိ လမ်း ဘေးရေမြောင်းအတွင်း အမျိုး သားတစ်ဦး ပြုတ်ကျနေသည်ကို ဇူလိုင် ၇ ရက် နံနက်အစောပိုင်း တွင် ရပ်ကွက်နေသူများက တွေ့ရှိပြီး ရန်ကုန်တိုင်းရဲတပ်ဖွဲ့ရုံးရှိ 199 Call Center သို့ အကြောင်း ကြားခဲ့ကြောင်း ၎င်းကဆိုသည်။ သေဆုံးသူသည် သာကေတ မြို့နယ် ၁၀/ တောင် (၁၃) ရပ် ကွက်တွင် နေထိုင်သည့် ကိုမင်း မင်းအောင်ဆိုသူဖြစ်သည်ဟု သာ ကေတနယ်မြေရဲစခန်းမှ ရဲအရာ ရှိတစ်ဦးက ပြောသည်။ ‘‘အလောင်းကို ဘယ်သူစ တွေ့လဲဆိုတော့ ကျွန်တော်တို့ မသိဘူး။ ကျွန်တော်တို့က 199 သတင်းအရ သွားစစ်တာ။ သေ တဲ့သူက ဒရမ်တီးတယ်လို့တော့ ပြောတယ်။ ဘယ်တီးဝိုင်းမှာတီး လဲဆိုတာတော့ သူ့မိသားစုဝင် တွေကိုက မသိတာ။ တရားခံက တော့ မိမှာပါ၊ မကြာပါဘူး’’ ဟု ၎င်းကဆိုသည်။ သေဆုံးသူ၏ အလောင်း ကို စစ်ဆေးရာ ဦးခေါင်း၊ နဖူးနှင့် လည်ပင်းတွင် ဒဏ်ရာများ ရရှိကာ ရေမြောင်းစပ်၌ မှောက်လျက်အနေအထားဖြင့် သေဆုံးနေကြောင်း ရဲအရာရှိကရှင်းပြသည်။ အလောင်းတွေ့ရှိသည့် နေ ရာအနီး ကွန်ကရစ်လမ်းမပေါ် တွင် သွေးကွက်များ၊ လုံးပတ် ၁၄ လက်မခန့်ရှိ ကျောက်ခဲတစ်လုံး နှင့် အနက်ရောင် ယောက်ျားစီး ကွင်းထိုးဖိနပ်တစ်ရန် တွေ့ရှိ ကြောင်း၊ အလောင်းကို ရန်ကုန် ဆေးရုံကြီးသို့ ပို့ဆောင်ထား ကြောင်း ရဲမှတ်တမ်း၌ ဖော်ပြထားသည်။