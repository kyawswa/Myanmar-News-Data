မုံရွာမြို့တွင် မူးယစ်ဆေး ဝါးလက်၀ယ်တွေ့ရှိသော ရဲတပ် သားတစ်ဦးကို အမှုဖွင့်စစ်ဆေး နေကြောင်း မုံရွာမြို့နယ်မြေရဲ တပ်ဖွဲ့စခန်းမှူး ရဲအုပ်ဆန်းလင်း က ပြောသည်။ မုံရွာမြို့ စက်မှုဇုန်ရပ်ကွက် တွင် မူးယစ်ဆေးဝါးရောင်းနေ သည့် သတင်းအရ နယ်မြေခံရဲ တပ်ဖွဲ့၀င်များက ဇွန်လ၁၈ ရက်၌မသင်္ကာဖွယ်အမျိုးသားတစ်ဦးကို စစ်ဆေးရာ ရဲတပ်သားတစ်ဦးဖြစ် နေပြီး မူးယစ်ဆေးဝါးများနှင့်အ တူ ဖမ်းမိခဲ့သည်။ ‘‘မသင်္ကာလို့ စစ်ဆေးလိုက် တဲ့သူက တိုင်းအကူရဲတပ်ဖွဲ့က ရဲတပ်သားတစ်ဦး ဖြစ်နေတယ်။ လောလောဆယ်တော့ အမှုဖွင့် စစ်ဆေးနေပါတယ်’’ဟု ရဲအုပ် ဆန်းလင်းက ပြောသည်။ အသက် (၃၂) နှစ်အရွယ် အဆိုပါရဲတပ်ဖွဲ့၀င်သည် စစ် ကိုင်းတိုင်းဒေသကြီး ရဲတပ်ဖွဲ့အ ကူတပ်ဖွဲ့ခွဲတွင် တာ၀န်ထမ်း ဆောင်နေသူဖြစ်ပြီး ၎င်း၏ ခရီး ဆောင်အိတ်အတွင်း ဘိန်းဖြူဟု ယူဆရသော အမှုန့်များတွေ့ခဲ့ သည်။ ဆပ်ပြာခွက်ဖြင့် ထည့်လျက် ဘိန်းဖြူဟု ယူဆရသော အလေး ချိန် ၁၁ ဂရမ်ရှိ ဖြူဝါကျားတစ် ထုပ်၊ ငွေရောင်ပလတ်စတစ်အိတ် အတွင်း ဘိန်းဖြူဟုယူဆရသော အလေးချိန် ၁၁ ဂရမ်ရှိ ဖြူဝါကျား တစ်ထုပ်၊ ပုလင်းငယ်ဖြင့်ထည့် လျက် သုညဒသမ၀၅ ဂရမ်ခန့်၊ နံပါတ်မပါ 125 ဆိုင်ကယ်တစ်စီးနှင့် ဖုန်းတစ်လုံးကို ရဲတပ်ဖွဲ့က သိမ်းဆည်းခဲ့သည်။ ထို့နောက် ဖမ်းမိသည့် ရဲတပ်သား၏ ပြောကြားချက်အရ ရဲ ကင်းရုံးအိပ်စင်ကို ဆက်လက်ရှာ ဖွေရာ အနက်ရောင်ခရီးဆောင် အိတ်အတွင်းမှ ကျပ်သိန်း ၂၀၀ ခန့်တန်ဖိုးရှိ ဘိန်းဖြူဟု ယူဆရသည့် ဖြူဝါကျားအမှုန့် ၃ဒသမ၂ ဂရမ်ကိုပင်နီဆီလင်ပုလင်း ၁၆ လုံးအ တွင်းတွေ့ခဲ့ကြောင်း ရဲမှတ်တမ်း တွင် ဖော်ပြထားသည်။ အဆိုပါရဲတပ်သားကို မုံရွာ မြို့ နယ်မြေရဲစခန်းက မူးယစ်ဆေးဝါးနှင့် စိတ်ကို ပြောင်းလဲစေတတ်သော ဆေးဝါးများဆိုင်ရာ ဥပဒေ ပါ မူးယစ်ဆေးဝါးများ လက်၀ယ် ထားရှိခြင်းနှင့် ဖြန့်ဖြူးခြင်းပုဒ်မ၂ခုဖြင့် အမှုဖွင့်စစ်ဆေးနေသည်။