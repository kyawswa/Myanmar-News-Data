တရုတ်နိုင်ငံတွင် တရား မ၀င်နေထိုင်ခြင်းကြောင့် ဖမ်းဆီး ခံထားရသော မြန်မာနိုင်ငံသား ၃၂၀ ဦးကို မြန်မာ-တရုတ်နယ် စပ် မူဆယ်နယ်စပ်ဂိတ်ပေါက်မှ တစ်ဆင့် ဇွန်လ ၂၉ ရက်က ပြန် လည်လွဲှပြောင်းပေးခဲ့သည်။ မြန်မာ-တရုတ် နယ်စပ် မူဆယ်မြို့နယ် နန်းတော်ပေါက် ဂိတ်မှတစ်ဆင့် ဇွန်လ ၂၉ ရက် နံနက်တွင် တရုတ်နိုင်ငံ တာ၀န်ရှိသူများက လွဲှပြောင်းပေးပြီး မြန်မာနိုင်ငံဘက်မှ အထွေထွေအုပ်ချုပ် ရေးဦးစီးဌာနနှင့် လူ၀င်မှုကြီးကြပ် ရေးဦးစီးဌာနပါ၀င်သော ပူးပေါင်းအဖွဲ့က စိစစ်လက်ခံခဲ့သည်။ ‘‘အကြောင်းအမျိုးမျိုးနဲ့ ဖမ်း ဆီးခံရတဲ့ သူတွေကို ပြန်လွှဲပေး တာပါ။ အများစုက အလယ်ပိုင်း ဒေသက သူတွေပါ’’ဟု ပြန်လည် လက်ခံရေးအဖွဲ့တွင်ပါ၀င်သော မူဆယ်မြို့နယ် ဒုမြို့နယ် အုပ်ချုပ် ရေးမှူး ဦးအောင်ကျော်မိုးက ပြောသည်။ တရုတ်နိုင်ငံတွင် တရားမ ၀င် နေထိုင်သူ၊ နေထိုင်ခွင့် သက် တမ်းကုန်ဆုံးပြီး ကန့်သတ်ထားသော နေရာများ၌ နေထိုင်သူများ နှင့် လူကုန်ကူးခံရသူများကို တရုတ်ရဲတပ်ဖွဲ့က ဖမ်းဆီးပြီး နှစ်နိုင်ငံအစိုးရ ညှိနှိုင်းမှုဖြင့် ပြန်လည် လွဲှပြောင်း ပေးလေ့ရှိသည်။ ဖမ်းဆီးခံရပြီး ပြန်လည်ရောက်ရှိလာသူများကို နယ်စပ်ဒေသမှ အုပ်ချုပ်ရေးတာ၀န်ရှိသူများက ပညာပေးဟောပြောပြီး နေရပ်သို့ ပြန်နိုင်ရေးဆောင်ရွက်ပေးလေ့ရှိသည်။