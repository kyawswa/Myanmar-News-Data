အောင်လံမြို့တွင် ဇွန်လ ၂၁ ရက် က အငြိမ်းစား ကျောင်း ဆရာမတစ်ဦး၏ အိမ်မှ ကျပ်သိန်းတစ်ရာကျော်တန်ဖိုးရှိ လက်၀တ်ရတနာများ ထည့်ထား သည့် လက်ကိုင်အိတ်တစ်လုံး အခိုးခံရမှု ဖြစ်ပွားခဲ့သည်။ အောင်လံမြို့နယ် တရော် ကုန်းရပ်ကွက်နေ အသက် (၆၀) အရွယ် အငြိမ်းစားအထက်တန်း ပြဆရာမတစ်ဦးသည် ဇွန်လ ၂၀ ရက် ည ၈ နာရီခန့်က လက်၀တ် ရတနာများ ထည့်ထားသည့် အ မျိုးသမီးလက်ကိုင်အိတ်ကို အိမ် ဧည့်ခန်းတီဗီစင်ရှေ့တွင် ထားခဲ့ ပြီးနောက် မျက်နှာချင်းဆိုင်အိမ် ရှိ မြေးဖြစ်သူထံ သွားရောက်ခဲ့ ကြောင်း ရဲတပ်ဖွဲ့စစ်ဆေးချက် မှတ်တမ်း၌ ဖော်ပြထားသည်။ ည ၉ နာရီခန့်တွင် သမက် ဖြစ်သူက ဆိုင်ပိတ်ကာ ပြန်ရောက်လာသဖြင့် နေအိမ်သို့ အတူပြန် လာပြီးနောက် အိမ်ရာ၀င်ခဲ့ကာ ဇွန်လ ၂၁ ရက် နံနက် ၄ နာရီခွဲ အိပ်ရာနိုးသောအခါ လက်၀တ်ရတနာများထည့်ထားသည့် အိတ်ကို ရှာမတွေ့သဖြင့် ရဲစခန်းတွင် အမှုဖွင့်ခြင်းဖြစ်သည်။ အဆိုပါ လက်ကိုင်အိတ်အ တွင်း ကျောင်းဆရာမ၏ မှတ်ပုံတင်၊ ပင်စင်ကတ်၊ သမီး၏မှတ်ပုံတင်နှင့် လူမှုဖူလုံရေးကတ်များအပြင် ကျပ် ၁၀၉ သိန်းကျော်တန်ဖိုးရှိ ရွှေဆွဲကြိုးနှစ်ကုံး၊ စိန်ဆွဲသီး တစ်ခု၊ လက်ကောက် ခုနစ်ကွင်း၊ ဟန်းချိန်းတစ်ကွင်းနှင့် စိန်လက် စွပ်နှစ်ကွင်းတို့ပါရှိကြောင်း ရဲ မှတ်တမ်းတွင် ဖော်ပြထားသည်။