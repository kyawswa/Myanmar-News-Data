Photo – soompi ကိုရီးယားရုပ်ရှင်သရုပ်ဆောင်လီ ဒေါင်၀ပ်နှင့် သရုပ်ဆောင်-အဆိုတော်ဘေဆူ ဇီတို့သည် ၎င်းတို့၏ လေးလကြာတွဲခဲ့ခြင်းကို အဆုံးသတ်ကာ လမ်းခွဲလိုက်ကြပြီဖြစ်ကြောင်း ဆူဇီ၏ အေဂျင်စီ JYP Entertainment က ဇူလိုင် ၂ ရက်တွင် ထုတ်ပြန်ခဲ့သည်။ ကုမ္ပဏီ၏ ပြောကြားချက်အရ ထိုနာမည်ကြီး အနုပညာရှင်နှစ်ဦးသည် ၎င်းတို့၏ များပြားလှသော အလုပ်အချိန်ဇယားများကြောင့် ယခုကဲ့သို့လမ်းခွဲလိုက်ကြခြင်းဖြစ်သည်ဟု သိရသည်။ ထိုနှစ်ဦးသည် ၎င်းတို့ စတင်တွဲနေကြသည့် အကြောင်းကို မတ်လ က စတင်အတည်ပြုခဲ့သည်။ ထိုစဉ်ကလီ၏ အေဂျင်စီဖြစ်သော Starship Entertainment က ထိုနှစ်ဦးသည် သီးသန့်တွေ့ဆုံမှုများအတွင်း တဖြည်းဖြည်းရင်းနှီးလာကြသည်ဟု ထုတ်ပြန်ခဲ့သည်။ ၁၉၉၉ ခုနှစ်ကတည်းက အနုပညာ အလုပ်များကို စတင်လုပ်လာခဲ့သော အသက် ၃၆ နှစ်အရွယ် လီသည် Guardian ; The Lonely and Great God သိ ဇာတ်လမ်းတွဲတွင် သေမင်းနေရာမှ ပါ၀င်ခဲ့ပြီးနောက် အာရှတစ်လွှားတွင် နာမည်ကျော်ခဲ့သည်။ အသက် ၂၃ နှစ်အရွယ်ဆူဇီမှာ ၂၀၁၀ ပြည့်နှစ်က missA အဖွဲ့၀င်အဖြစ် စတင်လှုပ်ရှားခဲ့သည်။ ယင်းအဖွဲ့ကွဲသွားပြီးနောက်ပိုင်း ဆူဇီသည် SBS TV မှ ရိုက်ကူးသော ရုပ်သံဇာတ်လမ်းတွဲ While You Were Sleeping တွင် ပါ၀င်သရုပ်ဆောင်ခဲ့သည်။ ယခုနှစ် ဇန်နဝါရီလကလည်း ဆူဇီတစ်ကိုယ်တော်တေး အယ်ဘမ်တစ်ခု ဖြန့်ချိခဲ့သည်။