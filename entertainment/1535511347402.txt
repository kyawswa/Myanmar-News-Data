တာယာပွကြီးရုပ်ရှင် ဇာတ်ကားတိုရိုက်ကူးမှုမြင်ကွင်း ပရိသတ်အားပေးမှု များပြားခဲ့သည့် တာယာပွကြီးကာတွန်းဇာတ်ကောင်အား ပြန်လည်အသက်သွင်းထားသည့် အွန်လိုင်းရုပ်သံဇာတ်လမ်းတိုကို စက်တင်ဘာ ၁ ရက် မှစတင်ကာ တာယာပွကြီးရုပ်ရှင် Page တွင် ပြသမည်ဖြစ်ကြောင်းသိရသည်။ အဆိုပါ အွန်လိုင်းဇာတ်ကားတိုတွင် ဗျူး၏၀တၳုကို ကာတွန်း၀ိဇ္ဇာဖန်တီးခဲ့သည့် ဇာတ်လမ်းများ အားအခြေခံကာ ပြန်လည်ဖန်တီးထားခြင်း ဖြစ်ပြီး အဓိကဇာတ်ကောင်တစ်ဦးဖြစ်သည့် တာယာပွကြီးနေရာ၌ ပါ၀င်သရုပ်ဆောင်ရန်အတွက် မျက်နှာသစ်သရုပ်ဆောင်များအား ဖိတ်ခေါ်ထားခြင်းဖြစ်သည်။ မျက်နှာ သစ်သရုပ်ဆောင်များအနက်မင်းသားသစ် မင်းကိုကိုအား တာယာပွကြီးနေရာတွင် ပါ၀င်စေခြင်းဖြစ်ကြောင်းသိရသည်။